<?xml version="1.0" encoding="utf-8" standalone="yes" ?>
<rss version="2.0" xmlns:atom="http://www.w3.org/2005/Atom">
  <channel>
    <title>हेल्थ क्लासिफाइड on Latest</title>
    <link>http://aadhaarcardnews.in/Healthtips/categories/%E0%A4%B9%E0%A5%87%E0%A4%B2%E0%A5%8D%E0%A4%A5-%E0%A4%95%E0%A5%8D%E0%A4%B2%E0%A4%BE%E0%A4%B8%E0%A4%BF%E0%A4%AB%E0%A4%BE%E0%A4%87%E0%A4%A1/</link>
    <description>Recent content in हेल्थ क्लासिफाइड on Latest</description>
    <generator>Hugo -- gohugo.io</generator>
    <lastBuildDate>Sun, 10 Sep 2017 23:31:55 +0000</lastBuildDate>
    
	<atom:link href="http://aadhaarcardnews.in/Healthtips/categories/%E0%A4%B9%E0%A5%87%E0%A4%B2%E0%A5%8D%E0%A4%A5-%E0%A4%95%E0%A5%8D%E0%A4%B2%E0%A4%BE%E0%A4%B8%E0%A4%BF%E0%A4%AB%E0%A4%BE%E0%A4%87%E0%A4%A1/index.xml" rel="self" type="application/rss+xml" />
    
    
    <item>
      <title>बुखार से चार की मौत, दस और भर्ती</title>
      <link>http://aadhaarcardnews.in/Healthtips/four-people-died-due-to-fever/</link>
      <pubDate>Sun, 10 Sep 2017 23:31:55 +0000</pubDate>
      
      <guid>http://aadhaarcardnews.in/Healthtips/four-people-died-due-to-fever/</guid>
      <description>बुखार महामारी बन रहा है। बुखार की चपेट में आकर लोगों के मरने का सिलसिला बदस्तूर जारी है। पिछले चौबीस घंटे में बुखार की चपेट में आकर चार की जान चली गई। जबकि बुखार की चपेट में आए दस व्यक्तियों की हालत गंभीर होने पर जिला अस्पताल में भर्ती कराया गया है। शहर कोतवाली के मझरेता निवासी सदाराम की पत्नी रामवती (55) को पिछले पांच दिन से बुखार आ रहा था। परिजन गांव के चिकित्सकों से उसका इलाज करा रहे थे। शनिवार शाम उसकी हालत गंभीर हो गई। इसके चलते परिजनों ने उसे जिला अस्पताल में भर्ती कराया, जहां पर इलाज के दौरान शनिवार रात उसकी मौत हो गई। उधर, सांडी थाना क्षेत्र के कतलपुरवा निवासी विजयपाल की पत्नी सुनीता (30) को पिछले तीन दिन से बुखार आ रहा था। परिजन कस्बा के चिकित्सकों से उसका इलाज करा रहे थे। रविवार सुबह सुनीता की हालत गंभीर हो गई। परिजनों ने उसे जिला अस्पताल में भर्ती कराया, जहां पर उसकी मौत हो गई। इसके अलावा शहर के मोहल्ला महोलिया शिवपार निवासी प्रमोद की पत्नी बबली (35) को पिछले चार दिन से बुखार आ रहा था। परिजन निजी चिकित्सक से उसका इलाज करा रहे थे। रविवार दोपहर करीब 2 बजे उसकी हालत गंभीर हो गई। इस पर परिजन उसे जिला अस्पताल ले आए। जहां पर डाक्टर ने उसे मृत घोषित कर दिया। परिजन शवों का बगैर पोस्टमार्टम कराए ले गए। इसके अलावा रविवार को बुखार से हालत गंभीर होने पर परिजनों ने जिला अस्पताल में अंकित (18) पुत्र श्रीकृष्ण, स्वेता (19) पुत्री उदय प्रताप, सुनीता (30) पत्नी जगदीश, सीमा (30) पत्नी धीरू, प्रेम कुमारी (50) पत्नी अखिलेश, श्याम किशन (70) पुत्र मंगूलाल, वीरेंद्र (40) पुत्र प्यारेलाल, रितिका (80) पुत्री भगतराम, आरती (30) पत्नी कन्हैयालाल और निशा (20) पुत्री रियासत को भर्ती कराया है।  झोलाछाप के चक्कर में गई जान  सांडी (ब्यूरो)। थाना क्षेत्र के ऐेड़ा गांव निवासी मदारी के बेटे हर्षित (4) को पिछले एक सप्ताह से बुखार आ रहा था। परिजन गांव में झोलाछाप से उसका इलाज करा रहे थे। शनिवार को हालत गंभीर होने पर परिजनों ने उसे जिला अस्पताल में भर्ती कराया था। जहां इलाज के दौरान देर रात उसकी मौत हो गई। </description>
    </item>
    
    <item>
      <title>एंबुलेंस न मिलने से गई नवजात की जान </title>
      <link>http://aadhaarcardnews.in/Healthtips/newborn-child-died-due-to-ambulence-cricess/</link>
      <pubDate>Sat, 09 Sep 2017 23:46:32 +0000</pubDate>
      
      <guid>http://aadhaarcardnews.in/Healthtips/newborn-child-died-due-to-ambulence-cricess/</guid>
      <description>पिहानी सामुदायिक स्वास्थ्य केंद्र में एंबुलेंस न मिलने के कारण नवजात की मौत हो गई। सीएचसी में पिहानी थाना क्षेत्र के ग्राम संतरहा निवासी एक महिला को प्रसव के लिए भर्ती कराया गया था। शनिवार सुबह प्रसव के कुछ घंटे बाद नवजात की हालत बिगड़ गई। चिकित्सक ने उसे जिला अस्पताल रेफर कर दिया। मजदूरी करने वाले युवक (नवजात के पिता) ने कई लोेगों से 108 सेवा पर फोन करने के लिए कहा। लेकिन किसी ने नहीं सुनी। प्राइवेट साधन से युवक नवजात को लेकर जिला अस्पताल पहुंचा। यहां चिकित्सक ने नवजात को मृत घोषित कर दिया।  कभी गोरखपुर, कभी बरेली तो कभी फर्रुखाबाद के अस्पतालों में हुई बच्चों की मौतों से कोई सबक लेने को तैयार नहीं है। इसका जवाब शायद किसी के पास नहीं होगा कि मुफलिसी का सामना कर रहे एक युवक को जरूरत पर एंबुलेंस क्यों नहीं मिली। पिहानी थाना क्षेत्र के ग्राम संतरहा निवासी अनूप की पत्नी आरती गर्भवती थी। शुक्रवार देर शाम प्रसव पीड़ा होने पर परिजन उसे लेकर पिहानी सामुदायिक स्वास्थ्य केंद्र पहुंचे। सामुदायिक स्वास्थ्य केंद्र में उसे भर्ती कर लिया गया। शनिवार सुबह उसने बालक को जन्म दिया। अनूप की माने तो जन्म के कुछ घंटे बाद सीएचसी पर मौजूद चिकित्सक ने नवजात की हालत खराब बता उसे जिला अस्पताल रेफर कर दिया। चिकित्सक ने एंबुलेंस खराब होने की बात अनूप से कही। इस पर अनूप ने कई स्वास्थ्य कर्मियों से गरीबी का हवाला देते हुए उसे एंबुलेंस सेवा को फोन कर लेने के लिए कहा। एक परिचित के साथ किसी तरह प्राइवेट साधन से वह जिला अस्पताल के आकस्मिक चिकित्सा कक्ष में पहुंचा। यहां ड्यूटी पर तैनात डाक्टर आदित्य झिंगरन ने नवजात को मृत घोषित कर दिया। डाक्टर झिंगरन ने बताया कि अगर नवजात को सीएचसी में ही आक्सीजन लगा दी जाती तो नवजात की जान बच सकती थी। इस बारे में पिहानी सीएचसी के चिकित्साधीक्षक डाक्टर वैभव जायसवाल ने बताया कि नवजात को जन्म से ही सांस लेने में दिक्कत थी। डाक्टर सबा खातून ने रेफर कर स्लिप संबंधित आशा को दे दी थी। बच्चे को एंबुलेंस क्यों नहीं मिली, ये जांच का विषय है। इसकी जांच कर पूरी कार्रवाई की जाएगी। डाक्टर वैभव ने बताया कि नवजात को सिर्फ आक्सीजन की ही जरूरत नहीं थी बल्कि वेंटिलेटर के साथ आक्सीजन चाहिए थी। जिसकी व्यवस्था सीएचसी में नहीं थी।  </description>
    </item>
    
    <item>
      <title>झोलाछाप के इलाज से युवक की मौत</title>
      <link>http://aadhaarcardnews.in/Healthtips/young-man-died-due-to-jholachap-treatment/</link>
      <pubDate>Sat, 09 Sep 2017 23:37:32 +0000</pubDate>
      
      <guid>http://aadhaarcardnews.in/Healthtips/young-man-died-due-to-jholachap-treatment/</guid>
      <description>कासिमपुर थाना क्षेत्र में झोलाछाप के इलाज से युवक की हालत बिगड़ गई। परिजन उसे लेकर संडीला के एक प्राइवेट नर्सिंग होम पहुंचे। जहां युवक की मौत हो गई। नाराज परिजनों ने झोलाछाप को बंधक बना लिया। पुलिस ने आरोपी को हिरासत में लेकर शव पोस्टमार्टम के लिए भेज दिया है।  कासिमपुर थाना क्षेत्र के ग्राम बसंतपुर निवासी वीरेंद्र सिंह के पुत्र प्रदीप सिंह को कुछ दिन से बुखार आ रहा था। पास के गांव जरहा में वह डाक्टर बंगाली के नाम से पहचाने जाने वाले झोलाछाप के पास शाम को दवा लेने चला गया था। परिजनों की माने तो झोलाछाप ने प्रदीप के एक इंजेक्शन लगाया। इसके बाद प्रदीप घर वापस आ गया। घर पहुंचते ही प्रदीप के शरीर में खुजली पड़ने लगी। कुछ ही देर में उसकी हालत बिगड़ गई। परिजन उसे लेकर संडीला के एक नर्सिंग होम गए। यहां इलाज के दौरान उसकी मौत हो गई। घटना से नाराज परिजनों ने जरहा निवासी झोलाछाप को बंधक बना लिया। थानाध्यक्ष संजय मौर्या ने बताया कि मामले की जांच की जा रही है। युवक संडीला में ही वाहन चलाने का काम करता था। परिवार में पत्नी शिवानी के अलावा दस वर्षीय पुत्री अंजली, आठ वर्षीय पुत्री आयुषी और पांच वर्षीय पुत्र अनमोल है। </description>
    </item>
    
    <item>
      <title>डीएम को ‘वेंटिलेटर’ पर मिला आक्सीजन आपूर्ति सिस्टम</title>
      <link>http://aadhaarcardnews.in/Healthtips/oxygen-system-on-ventilator-in-city-hospital/</link>
      <pubDate>Fri, 08 Sep 2017 23:34:42 +0000</pubDate>
      
      <guid>http://aadhaarcardnews.in/Healthtips/oxygen-system-on-ventilator-in-city-hospital/</guid>
      <description>जिला अस्पताल में जरूरत पर मरीजों को प्लांट से आक्सीजन न मिलने की खबरों पर आखिरकार जिलाधिकारी शुभ्रा सक्सेना थोड़ी संजीदा हुईं। डीएम शुक्रवार सुबह नौ बजे अस्पताल के औचक निरीक्षण पर पहुंचीं। महिला वार्ड में उन्हें आक्सीजन प्लांट से सप्लाई होते नहीं मिली। इस पर उन्होंने सीएमएस को फटकार लगाई। जगह-जगह गंदगी देखकर भी डीएम का पारा चढ़ गया।  जिला अस्पताल में हर बेड पर सुचारु रूप से आक्सीजन की आपूर्ति को आक्सीजन प्लांट लगवाया गया था। लगभग सभी वार्डों के हर बेड पर इसका प्वाइंट दिया गया। काफी समय से आक्सीजन प्लांट शोपीस बना हुआ था। मरीजों को जरूरत पर आक्सीजन नहीं मिलने की समस्या पर अमर उजाला ने लगातार खबरें प्रकाशित कीं। इतने महत्वपूर्ण मुद्दे पर भी जिला प्रशासन उदासीन रहा। शुक्रवार को डीएम शुभ्रा सक्सेना जिला अस्पताल पहुंची। उन्होंने आकस्मिक चिकित्सा कक्ष, पुरुष और महिला वार्ड के अलावा सर्जिकल वार्ड का भी निरीक्षण किया। महिला वार्ड में काफी देर तक मातहत आक्सीजन प्वाइंट को चालू करने में लगे रहे लेकिन गैस नहीं आई। इस पर डीएम ने कहा कि जब इस प्वाइंट से गैस नहीं आ रही तो अन्य की भी दशा खराब ही होगी। उन्होंने सीएमएस डॉक्टर रामवीर सिंह से आक्सीजन आपूर्ति सिस्टम को सुधारने, मेगा और मिनी गैस सिलेंडर की व्यवस्था रखने के निर्देश भी दिए।   तीमारदारों और मरीजों से पूछी हकीकत  हरदोई। डीएम ने अस्पताल में भर्ती मरीजों, उनके तीमारदारों के अलावा दवा वितरण कक्ष के बाहर लाइन में लगे मरीजों से बात कर हकीकत पूछी। मरीजाें को पर्ची पर लिखी गई दवा का स्टाक में उपलब्ध दवाओं से मिलान भी किया।   गंदगी और छुट्टा पशुओं पर नाराजगी  डीएम शुभ्रा सक्सेना को अस्पताल के कई कक्षों में गंदगी मिली। परिसर में कई स्थानों पर गंदगी देखकर उन्होंने नाराजगी जताई। अस्पताल परिसर में घूम रहे छुट्टा पशुओं को हटाने को कहा।  सुबह आठ बजे ही अफसर तलब  डीएम शुभ्रा सक्सेना ने जिले के आठ अधिकारियों को सुबह आठ बजे ही अपने आवास पर तलब कर लिया था। उन्हें महिला और जिला चिकित्सालय के औचक निरीक्षण की जानकारी दी गई। इन अधिकारियों में परियोजना निदेशक, जिला समाज कल्याण अधिकारी, जिला प्रोबेशन अधिकारी, मुख्य पशु चिकित्साधिकारी, ग्रामीण अभियंत्रण विभाग के अधिशासी अभियंता, बंदोबस्त अधिकारी, सहायक निदेशक मत्स्य और जिला कृषि रक्षा अधिकारी शामिल रहे।   बिजली हुई गुल  डीएम अस्पताल परिसर में थीं तभी बिजली गुल हो गई। जब तक डीएम वार्ड एक में पहुंची तब तक मरीज गर्मी से परेशान होने लगे। तीमारदारों ने पंखा झलना शुरू किया तो स्वास्थ्य महकमे के एक जिम्मेदार उसे पंखा झलने से रोकने लगे। गनीमत रही कि कुछ देर बाद जनरेटर चल गया।   मरीजों को ही खींचना पड़ा स्ट्रेचर  अस्पताल में स्टाफ की कमी है। बड़ी संख्या में बाहरी लोगों की मदद से किसी तरह काम चलाया जा रहा है। जब डीएम ने निरीक्षण किया तो बाहरी लोग अस्पताल से चले गए। ऐसे में तीमारदारों को मरीजों का स्ट्रेचर खुद ही खींचना पड़ा।   निरीक्षण के दौरान ही शुरू हुई सफाई  जिला अस्पताल के औचक निरीक्षण के दौरान डीएम के तेवर देखकर महिला अस्पताल में आनन-फानन ही सफाई कर्मियों को व्यवस्था में सुधार के लिए लगा दिया गया। उन्होंने एक-एक कोना देखकर सफाई की। </description>
    </item>
    
    <item>
      <title>डीएम को ‘वेंटिलेटर’ पर मिला आक्सीजन आपूर्ति सिस्टम</title>
      <link>http://aadhaarcardnews.in/Healthtips/oxygen-supply-system-on-ventilator-in-city-hospital/</link>
      <pubDate>Fri, 08 Sep 2017 23:28:41 +0000</pubDate>
      
      <guid>http://aadhaarcardnews.in/Healthtips/oxygen-supply-system-on-ventilator-in-city-hospital/</guid>
      <description>जिला अस्पताल में जरूरत पर मरीजों को प्लांट से आक्सीजन न मिलने की खबरों पर आखिरकार जिलाधिकारी शुभ्रा सक्सेना थोड़ी संजीदा हुईं। डीएम शुक्रवार सुबह नौ बजे अस्पताल के औचक निरीक्षण पर पहुंचीं। महिला वार्ड में उन्हें आक्सीजन प्लांट से सप्लाई होते नहीं मिली। इस पर उन्होंने सीएमएस को फटकार लगाई। जगह-जगह गंदगी देखकर भी डीएम का पारा चढ़ गया।  जिला अस्पताल में हर बेड पर सुचारु रूप से आक्सीजन की आपूर्ति को आक्सीजन प्लांट लगवाया गया था। लगभग सभी वार्डों के हर बेड पर इसका प्वाइंट दिया गया। काफी समय से आक्सीजन प्लांट शोपीस बना हुआ था। मरीजों को जरूरत पर आक्सीजन नहीं मिलने की समस्या पर अमर उजाला ने लगातार खबरें प्रकाशित कीं। इतने महत्वपूर्ण मुद्दे पर भी जिला प्रशासन उदासीन रहा। शुक्रवार को डीएम शुभ्रा सक्सेना जिला अस्पताल पहुंची। उन्होंने आकस्मिक चिकित्सा कक्ष, पुरुष और महिला वार्ड के अलावा सर्जिकल वार्ड का भी निरीक्षण किया। महिला वार्ड में काफी देर तक मातहत आक्सीजन प्वाइंट को चालू करने में लगे रहे लेकिन गैस नहीं आई। इस पर डीएम ने कहा कि जब इस प्वाइंट से गैस नहीं आ रही तो अन्य की भी दशा खराब ही होगी। उन्होंने सीएमएस डॉक्टर रामवीर सिंह से आक्सीजन आपूर्ति सिस्टम को सुधारने, मेगा और मिनी गैस सिलेंडर की व्यवस्था रखने के निर्देश भी दिए।   तीमारदारों और मरीजों से पूछी हकीकत  हरदोई। डीएम ने अस्पताल में भर्ती मरीजों, उनके तीमारदारों के अलावा दवा वितरण कक्ष के बाहर लाइन में लगे मरीजों से बात कर हकीकत पूछी। मरीजाें को पर्ची पर लिखी गई दवा का स्टाक में उपलब्ध दवाओं से मिलान भी किया।   गंदगी और छुट्टा पशुओं पर नाराजगी  डीएम शुभ्रा सक्सेना को अस्पताल के कई कक्षों में गंदगी मिली। परिसर में कई स्थानों पर गंदगी देखकर उन्होंने नाराजगी जताई। अस्पताल परिसर में घूम रहे छुट्टा पशुओं को हटाने को कहा।  सुबह आठ बजे ही अफसर तलब  डीएम शुभ्रा सक्सेना ने जिले के आठ अधिकारियों को सुबह आठ बजे ही अपने आवास पर तलब कर लिया था। उन्हें महिला और जिला चिकित्सालय के औचक निरीक्षण की जानकारी दी गई। इन अधिकारियों में परियोजना निदेशक, जिला समाज कल्याण अधिकारी, जिला प्रोबेशन अधिकारी, मुख्य पशु चिकित्साधिकारी, ग्रामीण अभियंत्रण विभाग के अधिशासी अभियंता, बंदोबस्त अधिकारी, सहायक निदेशक मत्स्य और जिला कृषि रक्षा अधिकारी शामिल रहे।   बिजली हुई गुल  डीएम अस्पताल परिसर में थीं तभी बिजली गुल हो गई। जब तक डीएम वार्ड एक में पहुंची तब तक मरीज गर्मी से परेशान होने लगे। तीमारदारों ने पंखा झलना शुरू किया तो स्वास्थ्य महकमे के एक जिम्मेदार उसे पंखा झलने से रोकने लगे। गनीमत रही कि कुछ देर बाद जनरेटर चल गया।   मरीजों को ही खींचना पड़ा स्ट्रेचर  अस्पताल में स्टाफ की कमी है। बड़ी संख्या में बाहरी लोगों की मदद से किसी तरह काम चलाया जा रहा है। जब डीएम ने निरीक्षण किया तो बाहरी लोग अस्पताल से चले गए। ऐसे में तीमारदारों को मरीजों का स्ट्रेचर खुद ही खींचना पड़ा।   निरीक्षण के दौरान ही शुरू हुई सफाई  जिला अस्पताल के औचक निरीक्षण के दौरान डीएम के तेवर देखकर महिला अस्पताल में आनन-फानन ही सफाई कर्मियों को व्यवस्था में सुधार के लिए लगा दिया गया। उन्होंने एक-एक कोना देखकर सफाई की। </description>
    </item>
    
  </channel>
</rss>